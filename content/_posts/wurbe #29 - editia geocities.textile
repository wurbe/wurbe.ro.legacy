După ce ne-am revenit din petrecerile cauzate de trecerea în noul an, ne-a lovit un pic nostalgia şi ne-am gândit să discutăm despre toate tehnologiile pe care le-am folosit la un moment dat, dar care încep să dispară.

Mai ţii minte cum era să scrii cod în Visual Basic? Mai ai pe un floppy ultima aplicaţie scrisă în Pascal? Îţi aduci aminte de folderul cu script-uri CGI meseriaş programate în Perl? Mai ai un screenshot cu site-ul de pe Geocities, unde atrăgeai privirile cu background-uri sclipitoare şi unde făceai abuz de @<blink>@ sau @<marquee>@? Mai ai arhiva cu gif-uri animate făcute în Fireworks?

Dacă ai răspuns "da" măcar la una din întrebările de mai sus, vino joi, 25 februarie, de la ora 18, în "S.A.L.T.":http://metropotam.ro/Cluburi/loc4898674228-SALT-Pub/, să depănăm amintiri despre vremuri de mult trecute. Şi dacă eşti pregătit să-ţi arăti operele de artă, primeşti o bere din partea casei!

Prezenţa, ca de obicei, se confirmă via formularul de comentarii.