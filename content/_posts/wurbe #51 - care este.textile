Cel mai greu lucru din lume este să scrii anunțul pentru următoarea ediție de Wurbe. De aceea anunțul este amânat de la o zi la alta și până la urmă e publicat cu 4 zile înainte de întâlnire. Luna aceasta ne rupem de tradiție și facem o nefăcută: sărim peste povestea rafinată și elegantă cu care v-am obișnuit și trecem direct la subiect, anunțând, prin prezenta, cu 10 zile avans, următorul Wurbe!

Deci, stimabilelor și stimabililor, vă invităm joi, 23 martie, anul curent, ora 19:30, pentru o discuție amicală la căldura proiectorului. Vino să ne încânți cu ultimul tău proiect, biblioteca proaspăt descoperită sau nedumeririle care nu îți dau pace. Locul este "Gazeta Sporturilor":http://gsp.ro, pe strada "Dionisie Lupu 64-66":http://g.co/maps/utjf3, clădirea Astoria, mezanin ("street view":http://g.co/maps/tyhb7) unde se ajunge ușor de la M2 Piața Romană.

Dacă vrei, poți veni direct la repriza a doua, în "Old Nick Pub":http://g.co/maps/jkbrq, de la 20:30. Oricum, lasă-ne un comentariu, să șim cum dimensionăm hosting-ul.
