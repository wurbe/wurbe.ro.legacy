Wurbe #2 a fost tha bomb, trebuie sa repetam experienta! 

Multe persoane au fost de parere ca ar trebui sa fie alese teme concrete pentru urmatoarele intalniri, iar alte multe persoane ar prefera ceva mai practic. Asa ca, pentru wurbe #3, vom incerca o mica adunare cu bere, mancare si "hacking":http://en.wikipedia.org/wiki/Hacker. Tema pe care o propunem este *"API-uri si mashup-uri"*. 

h3. Propunere

Propunerea este de a ne intalni la o bere/masa si de a produce niste mashup-uri folosind API-uri sau servicii publice. Pentru asta trebuie: 
* sa gasim o bodega cu net, cu relativ putin fum si preferabil mai ieftina decat cea de la wurbe #1 :) (de data asta berea / mancarea va fi asigurata de fiecare participant in parte)
* sa se anunte cei care vor sa petreaca 5+ ore codand / contribuind la mashup-ul unei echipe si care preferabil vin cu laptopul dupa ei.

Pentru o buna desfasurare a intalnirii vom incerca sa avem prelungitoare, svn, wiki, trac, whatever.

Echipele vor trebui impartite in functie de tehnologia folosita, asa ca probabil vor fi echipe separate de ruby, python, php, javascript, etc. Nu stiu cum ar fi bine sa fie organizate echipele, inainte de eveniment, sau la intamplare? Ideile din public sunt binevenite :).

Scopul intalnirii si al mashup-urilor nu este castigarea vreunui premiu sau competitia intre limbaje de programare. Este un experiment in urma caruia sa invatam unii de la altii. Speram sa si producem ceva functional, dar nu e bai daca nu reusim.

h3. Cand si unde

Datele posibile sunt 1 sau 5 noiembrie (eu as fi preferat pe 7 nov, dar sunt meciuri). De la 5pm pana se termina.

O locatie potential interesanta ar fi "Taverna Viilor" (str. Viilor 95), aproape de statia de metrou "Eroii Revolutiei". Au wireless si avem cativa clienti fideli care ar putea sa vorbeasca de ceva prize sau rezervari :). Totusi, suntem flexibili si am prefera sa avem si alte propuneri interesante.

h3. Feedback

Va rog sa comentati asupra ideii si a modului de desfasurare. Ca sa avem timp sa organizam ceva, ar trebui sa stim pana luni, 29 oct, cate persoane vin, si cam ce vrem sa facem.

h3. One more thing

Pentru o mai buna comunicare am creat canalul de irc "#wurbe pe irc.freenode.net":irc://irc.freenode.net/wurbe.

Conectati-va si veniti sa discutam despre wurbe si wurbe #3!